---
layout: article
title: Dobývacie stroje pre DrDII
---

V tomto článku popíšem niekoľko bojových strojov a ako ich môžete využiť vo vašej hre. Tak isto v stručnosti naznačím niekoľko najpoužívanejších typov opevnení, proti ktorým sa bojové stroje používajú.

## Bojové stroje

Vo všeobecnosti sú bojové stroje vzácne, drahé a ich obsluhu nezvládne len tak hocikto. Ich stavba dosť dlho trvá, nie vždy sa na mieste obliehania nachádza potrebný materiál, ktorý v takomto prípade musí byť dovezený zďaleka.

Každý bojový stroj určený na ničenie opevnenia má pri sebe uvedený dôležitý údaj, a to je Sila. Sila je ekvivalentom Tela postáv. V reči herných mechaník sú bojové stroje špeciálnymi druhmi nástrah (DrDII, strana 142).

### Baranidlo

Baranidlo je v podstate dlhá tyč, ktorá sa používa na vyrážanie hradnej alebo mestskej brány. V najjednodušej forme je to nahrubo otesaný kmeň stromu, najsilnejšie baranidlá sú zavesené na konštrukcii, ktorá sa pohybuje na kolesách a chráni obsluhu aj samotné baranidlo, ktoré môže mať osadenú kovovú hlavicu pre vyšší účinok. Hovorí sa, že trpaslíčí majstri vedia do hlavice baranidla vložiť kúzla, ktorým žiadna brána ba ani opevnenie neodolá.

> __Kmeň stromu:__ Sila 7. Okresaný kmeň so zvyškami konárov slúžiacimi ako úchyty. Obsluhu tvoria aspoň 4 ľudia.
>
> __Baranidlo:__ Sila 10, zavesené na pohyblivej konštrukcii prekrytej mokrými volskými kožami. Obsluhu tvorí aspoň 8–10 ľudí.
>
> __Throrova päsť:__ Sila 20. Legendárna trpaslíčia hlava baranidla. Je celá z kovu, vyzerá ako zovretá päsť. Trpaslíci ju vozia so sebou, na mieste obliehania ju nasadia na drevené baranidlo.

### Balista

Balista sa podobá na obrovskú kušu, postavenú na drevenej konštrukcii, s ktoru sa dá relatívne ľahko mieriť v porovnaní s ostatným dobývacími strojmi. Vystreľuje obrovské oštepy alebo malé kamenné gule po plochej dráhe letu.

Ramená balisty sú zasunuté medzi skrútené zvieracie kože, ktoré poskytujú potrebnú silu na vrhanie projektilov. Tetiva balisty sa naťahuje pomocou navijáku. Malú balistu dokáže obsluhovať jedna postava, veľkú musia obsluhovať aspoň dve.

Najčastejšie sa používa na rozbíjanie brán alebo na prederavenie nepriateľskej lode, ak je umiestnená na lodi.

> __Malá balista (prezývaná čmeliak):__ Sila 10. Môže byť použitá z paluby lode. Zdarma presne.
>
> __Veľká balista:__ Sila 13.
>
> Obe balisty majú veľmi dlhý dostrel (asi 400 krokov), proti postavám zdarma ukrutne mocne (DrDII: Beštiár, strana 10). Hráč musí svojej postave udeliť telesnú jazvu veľkosti 1. Slabý účinok je poškodenie opevnenia alebo zranenie postavy (zvýšenie ohrozenia), silný je prebitie opevnenia alebo smrť postavy.

### Katapult

Katapult je väčší a pomalší ako balista. Strieľa projektily vysokým oblúklom z koša umiestneného na konci ramena. Môže vystreľovať buď balvany (zdarma mocne) alebo množstvo menších kameňov (zdarma rozsiahle, neúčinkuje proti opevneniu).



Malý katapult: Sila 15, veľmi dlhý dostrel (asi 400 krokov), proti opevneniu zdarma mocne, proti postavám zdarma ukrutne mocne (DrDII: Beštiár, strana 10). Hráč musí svojej postave udeliť telesnú jazvu veľkosti 1. Slabý účinok je poškodenie opevnenia alebo zranenie postavy (zvýšenie ohrozenia), silný je zničenie opevnenia v mieste zásahu alebo smrť postavy.

Veľký katapult: Sila 17, veľmi dlhý dostrel (asi 400 krokov), proti opevneniu zdarma mocne, proti postavám zdarma ukrutne mocne (DrDII: Beštiár, strana 10). Hráč musí svojej postave udeliť telesnú jazvu veľkosti 2. Slabý účinok je poškodenie opevnenia alebo zranenie postavy (zvýšenie ohrozenia), silný je zničenie opevnenia v mieste zásahu alebo smrť postavy.



Špeciálne strelivo do katapultov

Namiesto obyčajných kameňou môžete z katapultov vystreľovať špeciálne strelivo.

    kusy mŕtvol a uťaté hlavy na zníženie morálky obrancov
    mŕtve a nakazené zvieratá kvoli zavlečeniu chorôb do mesta či hradu
    ohnivé strely - hlinené nádoby naplnené olejom a s horiacim kusom handry pripevneným na veko, slamené balíky napustené smolou a podobne.

Zdroj: Wikimedia Commons
Trebuchet

Trebuchet je obrovský nemobilný katapult, ktorého dlhé rameno zakončené prakom poháňa protizávažie. Dokáže strieľať veľmi ťažké projektily, až do 500kg. Jeho stavba trvá veľmi dlho a na obsluhu treba veľa osôb. Akcie trebuchetu sú pomalé.



Trebuchet: Sila 20–25. veľmi dlhý dostrel (asi 400 krokov), proti opevneniu zdarma veľmi mocne a veľmi ľstivo, proti postavám zdarma ukrutne mocne a ukrutne ľstivo (DrDII: Beštiár, strana 10). Hráč musí svojej postave udeliť telesnú jazvu veľkosti 3. Slabý účinok je poškodenie opevnenia alebo zranenie postavy (zvýšenie ohrozenia), silný je zničenie opevnenia v mieste zásahu alebo smrť postavy.


Dobývacia veža

Dobývacia veža slúži na prekonanie opevnenia. Útočníci ju pritlačia čo najbližšie k hradbám, vylezú na vrch veže a po spustenom padacom mostíku prebehnú na hradby. Akcie dobývacej veže sú pomalé. Niekedy bývajú dobývacie veže okrem dosiek potiahnuté mokrými volskými kožami alebo pobité plátmi plechu, aby poskytovali väčšiu ochranu bojovníkom čakajúcim na prekonanie hradieb.



Dobývacia veža: Odolnosť 7

Obrnená dobývacia veža: Odolnosť 11.
Rebrík

Niekedy nie je čas stavať obrovskú dobývaciu vežu, a tak útočníkom nezostáva nič iné, len vyrobiť si provizórne rebríky, a snažiť sa prekonať hradby na mnohých miestach odrazu a dúfať, že v hrade alebo meste nie je dostatok obrancov, aby dokázali reagovať na všetkých miestach, kde sa o hradby oprú rebríky.
Opevnenia

Na nasledujúcich riadkoch si popíšeme rôzne typy opevnenia a ich odolnosť. Viac o odolnosti predmetov nájdete v základných pravidlách
DrDII na strane 144.
Improvizovaná barikáda

Odolnosť 5.

Narýchlo postavená barikáda z kusov nábytku, prevráteného voza alebo obrovského stola v hodovacej sieni.
Padací most

Odolnosť 8.

Ak je za mostom aj padacia mreža, tak majú spolu Odolnosť 12. Ovláda sa z veže alebo barbakanu, keď je zdvihnutý, musia útočníci nejako prekonať priekopu (s vodou), aby mohli použiť baranidlo.
Hradná brána

Odolnosť 11, okovaná 13. Zvnútra podopretá má odolnosť o 2 vyššiu.

Masívna drevená brána, často okovaná aby viac vydržala. Zvnútra sa zatvára obrovským brvnom slúžiacim ako závora. V čase obliehania býva často podopretá trámami, drevenými brvnami, alebo hromadov pripravených balvanov.
Drevená palisáda, násyp

Odolnosť 11.

Ak je palisáda dvojtá a vyplnená utlačenou hlinou a skalami, jej Odolnosť je 15.
Kamenná hradba

Kamennú hradbu okolo hradu si môžu dovoliť len bohatší šľachtici, alebo mestá či prístavy. Zvyčajne je vysoká ako dvaja až štyria ľudia.



Staré hradby: odolnosť 16

Udržiavané hradby: odolnosť 18

Hrubé hradby, obvodový múr hradu, barbakanu či veže: odolnosť 22.


Dobývanie hradu

Dobývanie hradu (alebo inej opevnenej usadlosti) prebieha ako stretnutie. Prideľte hradu Sudbu, ktorú môžete používať na odvracanie následkov ostreľovania útočníkom.



Stav hradu / Sudba

Zrúcanina 7

Polozrúcanina 9

Starý, zanedbaný 11

Občas opravovaný 13

Perfektný stav 15

Perfektný stav, zosilnené opevnenie 18


Dovednosti a zvláštne schopnosti

Aby postava mohla používať dobýjacie stroje (okrem dobývacej veže a rebríka), musí mať vyhradenú dovednosť Válečníka – Ovládanie bojových strojov.
Válečnícke znalosti (Duša)

    Bojové stroje: vyhradená duševná dovednosť. Ovládanie, stavba, opravy bojových strojov.
    Zákopy a tunely: budovanie zákopov a tunelov pod zemov za účelom narušenia alebo zrútenia stavieb.

ZS Strelmajster

Trpaslík si čosi zapisoval kriedou na malú tabuľku, hundral si do fúzov a stále pozeral raz na trebuchet, raz na hrad. Po hodnej chvíli nahnal ostatných do práce a pootočili trebuchet o pár palcov.

Postava je majstrom (posilnené manévre) v ovládaní bojových strojov. (bez aktivácie, Duša)
ZS Tunelár

Po niekoľkých dňoch, keď si mestská rada myslela, že vojvodovi vojaci buď čakajú na posily alebo na to, že sa mesto vzdá, sa zrazu ozval obrovský rachot. Keď sa prach usadil, mestskí radní s hrôzou pozerali na časť zrútenej hradby. Rachot vystriedal mohutný radostný rev z hrdiel útočníkov, ktorí vyrazili z vojvodovho tábora rovno k prielomu v hradbe.

Postava je zbehlá (niektoré manévre zdarma) v podkopávaní hradieb. Podkopaním hradieb na vhodnom mieste môže znížiť ich odolnosť o hodnotu svojej Duše.
Záver

Dúfam, že sa vám spracovanie bojových strojov a čiastočné naznačenie dobývania hradov a miest páčilo. Podeľte sa o svoje nápady a pripomienky v diskusii na RPGforum.cz v sekcii určenej pre DrDII.
